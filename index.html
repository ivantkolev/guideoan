<!doctype html>
<html>
  <head>
    <meta charset="utf8">


  </head>
  <body>
    <title>Ръководства за недвижими културни ценности</title>

    <!-- Site navigation menu -->
<ul class="navbar">
  <li><a href="index.html">Начало</a>
  <li><a href="namesi.html">Ръководства за намеси в недвижими културни ценности</a>
        <ul>
        <li><a href="trading.html">Преустройтва за търговски функции</a>
        </ul>
  <li><a href="ocenka.html">Ръководства за оценка на недвижими културни ценности</a>
        <ul>
        <li><a href="praistoria.html">Праистория</a>
        <li><a href="antichnost.html">Античност</a>
        <li><a href="srednovekovie.html">Средновековие</a>
        <li><a href="vazrazhdane.html">Възраждане</a>
        <li><a href="novovreme.html">Ново време /1978-1944г./ - следосвобожденска архитектура.</a>
        <li><a href="najnovovreme.html">Най-ново време /1944-..../ - съвременна архитектура.</a>
        </ul>
  <li><a href="about.html">За този сайт</a>
</ul>

<h1>Недвижими културни ценности, изградени в периода 1878-1944г.</h1>


<quote>„Времето от освобождението до втората световна война е извънредно важен период в развитието на нашето сградостроителство. Това е период на откъсване от ориенталските влияния и приобщаване към Европа, към нейните достижения, към съвременни стилове и строителни похвати. За много къс период България се превръща от турска провинция в европейска държава и от това произтичат коренни промени в политическо, икономическо, културно, но също и архитектурно отношение.“ (1) </quote>

<p>Нуждата на времето от нови обществени обекти, за които няма местна традиция поражда и привнасянето на готови международни модели в културята и в частност - в архитектурата. Най-силно културно влияние след Освобождението идва от Русия и централна Европа – Австро-Унгария, Германия. Първите архитекти в България от края на XIX и началото на XX век са или чужденци от тези страни или българи завършили висше образование в чужбина. Така те стават хорята, чиито знания и умения формират градовете в началото на Третата българска държава, внасят идеите на неокласицизма, а по-късно и модернизма. Това е времето, в което се изграждат пищно декорираните сгради с множество пластични елементи, които и до днес характеризират важни улични силуети в големите ни градове.</p>

<h2>Неокласицизъм и модернизъм.
Архитектурата на Европа в края на XIX и началото на XX век.</h2>

<p>Между XIV - XVIIв. в Европа властват идеите на Ренесанса, които целят възвръщане към естетическите норми на класическата архитектура от древна Елада и Рим. В следващите векове те прерастват в по-свободните търсения на барока. България като част от Османската империя няма пряк досег с развитието на тази култура. Архитектурата по нашите земи е повлияна от местните, балкански строителни традиции и социални норми. От съхранените свидетелства за архитектурните достижения на периода може да се счита, че основен става междусъседкия обмен на знания сред отделните народи в границите на империята. В края на XVIII и началото на XIXв. империята отслабва, а търговските отношения на заможните и жители се разрастват. По българските земи се появяват първите признаци на приобщаване с културата на Европа. В търговските ни центрове като Пловдив, Русе и др. се появяват жилища, синтез между традицията на балканската архитектура и модата в западна и централна Европа.</p>
<p>През XVIII и XIXв. в Европа започва завръщане към идеите на класицизма. Обединяват се ренесансовите идеали с последвалото им развитие в барока и множество подстилове, както и с техните различни регионални особености. Това движение се определя в различни случаи като  “неоренесанс”, “неокласика”, “необарок”.</p>
<p>В 1878г. България извоюва своята свобода. Така новата държава се оказва в международна среда настороена за връщане към естетиката на класицизма, а обществото ни има огромна нужда от приобщаване към друга култура.</p>
<p>През 1891г. (1893г.) се създава БИА - Съюз на българските инженери и архитекти (по-късно БИАД - Българско инженерно - архитектурно дружество), а първото българско висше учебно заведение за архитекти и строителни инженери чак през 1942. Тази разлика от половин век между създаването на Третата ни държава и началото на обучение на свои строителни кадри се запълва от обучените в чужбина специалисти и обяснява значимото европейско влияние в нашата култура.</p>


<p>Новите стилистични търсения от края на XIX и началото на XXв. довеждат до създаването на международния стил с различни имена в отделните държави - “сецесион”, “югенщил”, “ар нуво”, “либерти” и др. Различни автори в различни държави са обединени в желанието за бягство от ограничените възможности на естетическите догми в класическото изкуство, както и в борбата си срещу увеличавщата се индустриализация и съответно - монотонност. Сецесионът в Европа става популярен и у нас, за което свидетелстват сградите изградени след 1900 г. </p>

<p>По-късно, в духа на идеите на Баухауз, отново чрез нашите архитекти завършили образованието си в западна и централна Европа, у нас се появяват изчистените обеми и форми, които стават основа на международната архитектура от XX в. И до днес опростените, модулни решения са предпочитани средства в големите жилищни, търговски, промишлени и др. обществени сгради.</p>

<p>Любопитен момент е наличието на нова неокласицистична архитектура в днешно време. Тя запазва популярност, основно в САЩ, където и до днес се изграждат сгради в този стил, поради нагласите на обществото. Такива нагласи се срещат и в други държави, включително и в България, но в мащабите на еднофамилни жилищни сгради, обикновено извън градските центрове.</p>
В градската историческа среда, изграждането на нови сгради в този стил, създава условия за подмяна на автентична застройка от следосвобожденския период на страната с новоизградени “паметници”. Поради различните социални, икономически, технологични и др. особености на съвремението, новите сгради се изграждат с различни пропорции, членения, строителни техники и материали. Така те дори визуално да напомнят старите, са смислово и функционално много различни.
Новите сгради в духа на неокласиката не могат да бъдат разглеждани като ценност - след Освобождението архитектурата е била израз на духа на времето и обществото, тя отразявя историческия период с неговите възприятия и технически достижения, тя е символ на културното изравняване на България с другите свободни европейски страни. Днес такива нови сгради  символизират изостаналост в мисленето и безсилие пред възможностите на съвремието.


<h2>Архитектурно-строителна характеристика на следосвобожденските сгради</h2>

<p>В София, Пловдив, Варна, Бургас, Русе заможните българи започват строителство на своите нови жилища, търговски сгради, банки, хотели и др., които копират модните течения в Европа. В София новото строителство е най-мащабно, тъй като градът се превръща в основния търговски, банкерски, културен и просветен център на държавата.</p>
<p>Голяма част от сградите от периода 1878-1944г. са изградени с каменни основи, носещи тухлени стени, дървени междуетажни гредореди и дървени покривни конструкции. Характерно за първото подово ниво над основите е изграждането на „пруски свод“ (метални или дървени греди, между които се изграждат тухлени сводове). Дебелината на подовата конструкция между партера и първи етаж варира около 35см. Покривните пространства обикновено са неизползваеми и са без преградни стени (изключение правят промишлените сгради). Подът на тавана е от гредоред, покривната конструкция е  дървена, а покривът е покрит с керемиди или, по-рядко, с ламарина. Тухлените стени са със знaчителна дебелина – 40-60см, което гарантира слаба топлопроводимост – в тези сгради през лятото е по-хладно, а през зимата по-топло.(това защо е засветено?) . Дограмите са основно дървени, рядко метални. Прозорците са предпазват от метални решетки в приземието и партер и капаци в етажите. Светлата височина в приземието е 2,70-3,00м; за партера(магазини) - 4,50-5,00м, на първи етаж - 3,50-4,00. Детайлите по фасадите се изработват с оформление на мазилката или от камък.</p>
<p>Архитектурно - строителните техники използвани в този период са зрели и издръжливи. За разлика от предходните периоди в нашата архитектура, на заден план остава личното умение на Майсторите (Усти) за това как се изгражда конструкцията на сграда. Новите сгради са проектирани от архитекти с академична подготовка относно статиката на материалите и конструкциите. Това позволява проектиране на по-свободни пространства с нови подпорни разстояния.</p>
<p>В най-ранните сгради (1881-1897г.) ахитектурата е строга и почти лишена от украса. Постепенно се появява рустиката в партерните етажи, вертикалните пиластри в ъглите на фасадите, а след това и пиластрите във вътрешността, образуващи членение по фасадите. Съществена роля при изграждане на архитектурния образ играят прозорците. Те са средство, което в много случаи подчертава остта на симетрия, мястото на представителните помещения в къщата и т.н. Техните брой, форма, размери и членение са винаги добре обмислени и внимателно разработени.</p>
<p>В голяма част от изградените през първите две десетилетия на ХХ в. къщи прилаганите конструкции и островърхи арки подсказват неоромански и неоготически влияния, но всъщност в повечето случаи преобладават неокласическите форми. По-значимите обекти на наследството от периода са сгради изградени в конкретна стилистика, а по-обикновените и малки жилищни и търговски обекти, често са еклектични, със смесване на хоризонтални и вертикални членения, декорации типични както за неокласиката, така и за сецесиона.</p>
<p>Срещат се множество случаи на възрожденски къщи, които са префсадирани в духа на времето със запазване на цялата останала конструкция на сградата. Ярък пример за това е опитът за промяна на уличната структура на Стария град в Пловдив, който макар и не доведен докрай, става причина за появата на неокласицистични фасади сред красивите възрожденски сгради.</p>
  </body>
</html>
